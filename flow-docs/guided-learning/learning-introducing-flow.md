---
title: "Microsoft Flow’a giriş | Microsoft Docs"
description: "Microsoft Flow’un ne olduğunu öğrenin ve sunduğu olanaklar hakkında bilgi edinin."
services: 
suite: flow
documentationcenter: na
author: msftman
manager: anneta
editor: 
tags: 
featuredvideoid: kZs7lqgp4LU
courseduration: 5m
ms.service: flow
ms.devlang: na
ms.topic: get-started-article
ms.tgt_pltfrm: na
ms.workload: na
ms.date: 11/22/2016
ms.author: deonhe
ms.openlocfilehash: 63ecfabc6b91f3a12fffd6986187b6bbd254b6da
ms.sourcegitcommit: 4f2cb27d392f46aa1d8680d6278876780ed3871b
ms.translationtype: HT
ms.contentlocale: tr-TR
ms.lasthandoff: 10/15/2017
---
# <a name="guided-learning-for-microsoft-flow"></a>Microsoft Flow için Kılavuzlu Öğrenme
Microsoft Flow için **Kılavuzlu Öğrenme**’ye hoş geldiniz Kendi kendinize ilerlediğiniz bu çevrimiçi kursta, baştan sonra bilgi edinebilmeniz için Microsoft Flow sıralı bir şekilde anlatılmaktadır.

Bu **Kılavuzlu Öğrenme** kursunda şu anda bir Başlarken bölümü bulunmaktadır ve önümüzdeki birkaç hafta içinde daha fazla içerik eklenecektir. Kurs, kavramları, ayrıntıları ve örnekleri öğrenmenize yardımcı olan mantıksal bir akış ile anlaşılır parçalar halinde yönergeler sağlamak üzere tasarlanmıştır. Öğrenmenize yardımcı olacak çok sayıda görsel de içermektedir.

Microsoft Flow’a **yeni başlıyorsanız** bu kurs ilerlemenize yardımcı olur, Microsoft Flow’u **uzun süredir kullanıyorsanız** bu kurs kavramları birbirine bağlayacak ve boşlukları dolduracaktır. Kurstan keyif alacağınızı umuyor ve gelecekte daha fazla içerik eklemek için sabırsızlanıyoruz.

Bu Kılavuzlu Öğrenme kursu, devam etmekte olan **tamamlanmamış bir çalışmadır**.  Lütfen hizmeti nasıl bulduğunuzu ve bu kursa **eklenmesini istediğiniz diğer konuları** **bize bildirin**.

## <a name="what-is-microsoft-flow"></a>Microsoft Flow nedir?
Microsoft Flow, en yaygın kullanılan uygulama ve hizmetler arasında iş akışlarını otomatikleştirerek daha akıllı ve daha verimli bir şekilde çalışmanızı sağlayan bir **iş akışı hizmetidir**.  Microsoft Flow, kaydolduğunuzda yüzden fazla kullanıma hazır hizmete bağlanabilir. Microsoft Flow hareket halindeyken iş akışlarınızı izlemenize ve kuruluşta kullanılan deneyimleri yönetmenize yardımcı olan bir mobil uygulamaya da sahiptir ve isterseniz Microsoft Flow’u kendi uygulamalarınıza ekleyebilirsiniz.

Bu kursta, Microsoft Flow ve kavramlarını tanıtıp size akış oluşturmayı, akışları yönetmeyi ve bir yönetici olarak ortamınızda akışları denetlemeyi göstereceğiz. Contoso Flooring Company adlı kurgusal bir şirkette kullanılacak bilgiler ve senaryolar sunacağız.  Böylece oluşturduğumuz senaryoların işletmenizde veya müşterinizin işletmesinde nasıl işe yarayabileceğini göstermiş olacağız.

![Flow kavramsal taslağı](./media/learning-introducing-flow/flow-conceptual.png)

Microsoft Flow **İnternet üzerindeki uygulamalarla sınırlı değildir**.  Akışlarınıza SharePoint ve SQL Server’dan yaptığınız gibi **şirket içi veriler** de ekleyebilirsiniz.

## <a name="what-you-can-do-with-microsoft-flow"></a>Microsoft Flow ile yapabilecekleriniz
 Microsoft Flow’u sık kullandığınız uygulamalar ve hizmetler arasında **otomatik iş akışları** oluşturmak, dosyaları eşitlemek, bildirimler almak, veri toplamak ve daha fazlası için kullanabilirsiniz.  [Microsoft Flow ile kullanabileceğiniz uygulama ve hizmetlerin listesi](https://flow.microsoft.com/services/) sürekli olarak genişlemektedir.  Microsoft Flow ile otomatik hale getirebileceğiniz görevlerin bazı örnekleri şunlardır:

* Kritik bildirimler veya e-postalar alma ve bunlara anında yanıt verme.
* Yeni müşteri adaylarını yakalama, izleme ve takip etme.
* Dosyaları bir hizmetten diğerine kopyalama.
* İşletmeniz hakkında veriler toplama ve ekibinize bildirme.
* Onayları otomatikleştirme.

Microsoft Flow’un yaygın olarak kullanım amaçlarından biri **bildirim almaktır**. Örneğin, Dynamics 365 veya Salesforce’a bir müşteri adayı eklendiğinde, anında müşteri adayıyla ilgili bir e-posta alabilir veya telefonunuzda mobil uygulamaya bir anında iletme bildirimi alabilirsiniz. **Yeni müşteri adaylarını** takip etmek için idealdir.

Microsoft Flow’u dosyaları kopyalamak için de kullanabilirsiniz. Örneğin, DropBox’ta bir klasöre yeni bir dosya eklendiğinde, bunu otomatik olarak SharePoint’te bir klasöre kopyalayabilir ve böylece dosyanın geldiğini **ekibinize bildirebilirsiniz**.

İşletmeniz hakkında konuşulanları öğrenmek istiyorsanız, belirli bir diyez etiketi ile bir Tweet gönderildiğinde **tetiklenen** **bir akış oluşturabilirsiniz**. Akış bu Tweet ayrıntılarını kopyalar ve bunları bir SQL veritabanı, SharePoint listesi ve hatta OneDrive’da barındırılan bir Excel dosyasına yerleştirir. Kendinize en uygun seçeneği belirleyebilirsiniz. Bunları Power BI’a bağlamak, eğilimleri belirlemek ve veriler hakkında sorular sormak için topladığınız verilerle **eylemler** oluşturabilirsiniz.

Son olarak, Flow’u en popüler kullanım amaçlarından biri de **onayları otomatikleştirmektir**. Örneğin, şirketinizde onayları izlemek için bir SharePoint listesi kullanıyorsanız, bir onay iş akışı tetikleyebilirsiniz.

Daha fazla fikir almak için, **Şablon Giriş** sayfamızda **şablonlar** listemize göz atabilirsiniz (sonraki bölümde bu konu üzerinde daha fazla konuşacağız). O listede görmediğiniz harika bir akış fikriniz mi var?  Sorun değil!  Kendi akışınızı sıfırdan oluşturabilir ve isterseniz toplulukla paylaşabilirsiniz!

## <a name="creating-and-administering-flows"></a>Akış oluşturma ve yönetme
Web uygulamasını ya da [Android](https://aka.ms/flowmobiledocsandroid), [iOS](https://aka.ms/flowmobiledocsios) veya [Windows Phone](https://aka.ms/flowmobilewindows) için Microsoft Flow mobil uygulamasını kullanarak akışları oluşturabilir ve yönetebilirsiniz. Seçtiğiniz platformdan bağımsız olarak sorunları tanılamak, verileri eşitlemek ve daha bir sürüm işlem kolayca yapılabilir:

* Akışları istediğiniz yerden açma veya kapatma.
* Bir akış başarısız olduğunda görme.
* Ayrıntılı çalıştırma geçmişi raporlarını gözden geçirme.
* Çalıştırmaları bildirim türüne göre görüntüleme ve filtreleme.

## <a name="next-lesson"></a>Sonraki ders
Microsoft Flow’un ne olduğu ve neler yapabildiği hakkında biraz bilgi aldığınıza göre akışı oluşturan unsurlara göz atabilirsiniz.

