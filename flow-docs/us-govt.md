---
title: Microsoft Flow US Government
description: Microsoft Flow US Government hizmeti açıklaması, planları ve sınırlamaları hakkında bilgi sağlar.
services: ''
suite: flow
author: msftman
ms.service: flow
ms.devlang: na
ms.topic: article
ms.date: 03/15/2019
ms.author: deonhe
search.app:
- Flow
- Powerplatform
search.audienceType:
- admin
ms.openlocfilehash: 705051668c4e25d5bddc3e6f92e445f3474baad1
ms.sourcegitcommit: 3d0aecc89ed12b58f4b424c1c5a0654350f07d08
ms.translationtype: HT
ms.contentlocale: tr-TR
ms.lasthandoff: 03/15/2019
ms.locfileid: "58059826"
---
# <a name="microsoft-flow-us-government"></a>Microsoft Flow US Government

Microsoft, Amerika Birleşik Devletleri kamu sektörünün benzers”iz ve gelişen gereksinimlerine yanıt olarak Microsoft Flow US Government planlarını oluşturdu. Bu bölümde Microsoft Flow US Government’a özgü özelliklere genel bir bakış sağlanmaktadır. Microsoft Flow hizmetine [başlarken](https://docs.microsoft.com/flow/getting-started) konusunun yanı sıra bu ek bölümü de okumanızı öneririz. Kısaca, bu hizmet genel olarak *Flow GCC* olarak adlandırılır.

Microsoft Flow US Government Hizmet Açıklaması, genel Microsoft Flow Hizmet Açıklaması için bir katman görevi görür. Ekim 2016'dan bu yana müşterilerimize açık olan genel Microsoft Flow tekliflerine kıyasla benzersiz taahhütleri ve farklılıkları tanımlar.

## <a name="about-microsoft-flow-us-government-environments-and-plans"></a>Microsoft Flow US Government ortamları ve planlar hakkında

Microsoft Flow US Government planları aylık aboneliklerdir ve sınırsız sayıda kullanıcıya lisanslanabilir.

Microsoft Flow GCC ortamı, FedRAMP High ve DoD DISA IL2’yi de içeren bulut hizmetleri için Federal gereksinimlere uygundur. Ceza hukuku sistemleri (CJI veri türleri) gereksinimleriyle de uyumludur.

Microsoft Flow özellik ve yeteneklerine ek olarak, Microsoft Flow US Government kullanan kuruluşlar şu benzersiz özelliklerden yararlanır:

- Kuruluşunuzun müşteri içeriği, Microsoft Flow'un ticari teklifindeki müşteri içeriğinden fiziksel olarak ayrılmıştır.

- Kuruluşunuzun müşteri içeriği Amerika Birleşik Devletleri'nde saklanır.

- Kuruluşunuzun müşteri içeriğine erişim, filtrelenmiş Microsoft personeliyle sınırlanmıştır.

- Microsoft Flow US Government, ABD Kamu Sektörü müşterilerinin gerekli kıldığı tüm sertifikalara ve akreditasyonlara uygundur.

## <a name="customer-eligibility"></a>Müşteri uygunluğu

Microsoft Flow US Government (1) ABD federal, eyalet, yerel, kabile ve bölgesel kamu kuruluşlarının ve (2) uygunluk doğrulamasına tabi bu gereksinimleri karşılamak için Microsoft Flow US Government kullanımının uygun olduğu kamu düzenlemeleri ve gereksinimlerine tabi verileri işleyen diğer kuruluşların kullanımına açıktır. Microsoft’un uygunluk doğrulaması; Uluslararası Silah Kaçakçılığı Yönetmeliği’ne (ITAR) tabi verilerin, FBI’ın Ceza Adaleti Bilgi Hizmetleri (CJIS) İlkesi’ne tabi kanun uygulama verilerinin veya devletin düzenlediği veya denetlediği diğer verilerin işlenmesinin onaylanmasını içerir. Doğrulama, verilerin işlenmesi için belirli gereksinimlere sahip bir devlet kuruluşunun sponsorluğunu gerektirebilir.

Microsoft Flow US Government’ın uygunluğu hakkında soruları olan kuruluşların hesap ekibine danışmaları gerekir. Microsoft, Microsoft Flow US Government’ın müşteri sözleşmelerini yenilediğinde uygunluğu yeniden doğrular.

## <a name="microsoft-flow-us-government-plans"></a>Microsoft Flow US Government planları

Microsoft Flow US Government planlarına erişim, aşağıdaki bölümde açıklanan tekliflerle sınırlıdır. Her plan aylık abonelik olarak sunulmaktadır ve sınırsız sayıda kullanıcıya lisanslanabilir:

- Microsoft Flow/PowerApps Plan 1 ABD Kamu

- Microsoft Flow/PowerApps Plan 2 ABD Kamu

- Tek başına planlara ek olarak, Microsoft Flow ve PowerApps özellikleri de belli Office 365 US Government ve Dynamics 365 US Government planlarına dahil edilir, müşterilerin Office 365 ve Dynamics 365’i Microsoft Flow ve PowerApps özellikleriyle özelleştirmelerini sağlar.

> [!NOTE]
> Lisanslama, Nisan 2019 ortalarında müşteri kiracıların kullanımına sunulacaktır.

Bu lisans grupları arasındaki işlev farklarına ilişkin bilgi ve ayrıntılar daha ayrıntılı olarak burada açıklanmıştır: [Microsoft Flow lisanslama bilgileri](https://flow.microsoft.com/pricing/).

Microsoft Flow US Government, Toplu Lisanslama ve Bulut Çözüm Sağlayıcısı satın alma kanalları yoluyla kullanılabilir.

## <a name="differences-between-customer-data-and-customer-content"></a>Müşteri verileri ile müşteri içeriği arasındaki farklar

Müşteri verileri, Çevrimiçi Hizmet Koşulları’nda açıklandığı üzere, bir Çevrimiçi Hizmet’in kullanımı yoluyla müşteriler tarafından veya müşteriler adına Microsoft’a sağlanan tüm metin, ses, video veya görüntü dosyalarını ve yazılım da dahil, tüm veriler demektir.

Müşteri içeriği, [Common Data Service](https://docs.microsoft.com/powerapps/maker/common-data-service/data-platform-intro) varlıklarındaki girdiler (örneğin, kişi bilgisi) yoluyla veritabanında depolanan içerik gibi, doğrudan kullanıcıların oluşturduğu müşteri verilerinin belirli bir alt kümesini ifade eder. İçerik genellikle gizli bilgi olarak değerlendirilir ve normal hizmet işlemlerinde şifreleme olmadan Internet üzerinden gönderilmez.

Microsoft Flow’un müşteri verilerini nasıl koruduğu hakkında daha fazla bilgi için, bkz. [Microsoft Online Services Güven Merkezi](https://www.microsoft.com/trustcenter/cloudservices/business-application-platform/default.aspx).

## <a name="data-segregation-for-government-community-cloud"></a>Kamu Kuruluşu Topluluk Bulutu için veri ayırma

Microsoft Flow US Government’ın parçarı olarak sağlandığında, Microsoft Flow hizmeti Ulusal Standartlar ve Teknoloji Enstitüsü (NIST) Özel Yayını 800-145’e uygun olarak teklif edilir.

Microsoft, bu teklifi Kamu Kuruluşu Topluluk Bulutu (GCC) olarak ifade eder.

Microsoft Flow Government hizmeti uygulama katmanındaki müşteri içeriğinin mantıksal ayrımına ek olarak, ticari Microsoft Flow müşterileri için kullanılan altyapıdan ayrı bir altyapı kullanarak, kuruluşunuza müşteri içeriği için ikinci bir fiziksel ayrım katmanı sağlar. Buna, Azure’ın Kamu Bulutu’ndaki Azure hizmetlerini kullanmak dahildir. Daha fazla bilgi için, bkz. [Azure Kamu](https://azure.microsoft.com/global-infrastructure/government/).

## <a name="customer-content-located-within-the-united-states"></a>Amerika Birleşik Devletleri’nde bulunan müşteri içeriği

Microsoft Flow US Government, fiziksel olarak Amerika Birleşik Devletleri’nde bulunan veri merkezlerinde çalışır ve bekleyen müşteri içeriği fiziksel olarak yalnızca Amerika Birleşik Devletleri’ndeki veri merkezlerinde depolar.

## <a name="restricted-data-access-by-administrators"></a>Yöneticilerin verilere erişiminin sınırlanması

Microsoft yöneticilerinin Microsoft Flow US Government müşteri içeriğine erişimi, ABD vatandaşı olan personelle sınırlıdır. Bu personel, ilgili devlet standartlarına uygun olarak güvenlik soruşturmasından geçer.

Microsoft Flow destek ve hizmet mühendisliği kadrosunun, Microsoft Flow US Government’da barındırılan müşteri içeriğine erişimi yoktur. Müşteri içeriğine erişim sağlayacak geçici izin yükseltmesi isteyen her çalışan, önce aşağıdaki güvenlik soruşturmasından geçmiş olmalıdır.

|Microsoft Personeli Filtreleme ve Güvenlik Kontrolleri<sup>1</sup>| Açıklama|
|---------------------------------------------------------------|-----------------------------------|
| ABD vatandaşlığı| ABD vatandaşlığının doğrulanması |
| Çalışma geçmişi kontrolü| Yedi (7) yıllık çalışma geçmişi doğrulaması|
| Eğitim doğrulaması | Ulaşılan en üst eğitim derecesi|
| Sosyal Güvenlik Numarası (SSN) araştırması| Çalışanların verdiği SSN’lerin geçerli olduğunun doğrulanması|
| Sabıka kaydı kontrolü| Eyalet, ilçe ve yerel düzeyde ve federal düzeyde yedi (7) yıllık ağır ve hafif suç sabıka kaydı kontrolü|
| Yabancı Varlıkların Denetimi Ofisi (OFAC) listesi| Hazine Bakanlığı’nın, ticari veya mali işlemlerde bulunmasına izin verilmeyen ABD’lilerden oluşan grupların listesine karşı doğrulama|
| Sektör ve Güvenlik Bürosu (BIS) listesi| Ticaret Bakanlığı’nın, ihracat faaliyetlerinde bulunması yasaklanan kişi ve varlıkların listesine karşı doğrulama|
| Savunma Ticareti Denetim Ofisi Yasaklı Kişiler (DDTC) listesi | Dışişleri Bakanlığı’nın, savunma sanayiyle ilişkili ihracat faaliyetlerinde bulunması yasaklanan kişi ve varlıkların listesine karşı doğrulama|
| Parmak izi kontrolü| FBI veritabanlarına karşı parmak izi güvenlik kontrolü|
| CJIS güvenlik filtrelemesi| Microsoft CJIS IA programına kaydolmuş her eyalette, eyalet CSA’sının atadığı yetkili tarafından federal ve eyalet sabıka kaydının eyalet tarafından karara bağlanmış incelemesi |

<sup>1</sup> yalnızca, Microsoft Flow US Government’ta (GCC) barındırılan müşteri içeriğine geçici veya sürekli erişimi olan personele uygulanır.

## <a name="certifications-and-accreditations"></a>Sertifikalar ve akreditasyon

Microsoft Flow US Government, Federal Risk ve Yetkilendirme Yönetim Programı (FedRAMP) akreditasyonunu Yüksek Etki Seviyesinde desteklemek üzere tasarlanmıştır. Bu program DoD DISA IL2'ye uyumu sağlar. FedRAMP yapıları, FedRAMP'la uyumlu olması gereken federal müşteriler tarafından incelenmeye hazırdır. Federal kurumlar, İşletim Yetkisi (ATO) vermek üzere incelemelerini desteklemek için bu yapıtları tetkik edebilir.

> [!NOTE]
> Şu anda, Microsoft Flow US Government hizmetleri FedRAMP ile incelenmektedir, ancak nitelikli bir [3PAO](https://www.fedramp.gov/3pao-requirements-update/) tarafından Güvenlik Değerlendirmesi Raporu (SAR) verilmiştir.

Microsoft, standart denetim döngülerinin bir parçası olarak FedRAMP yapıtlarını yeniledikçe, içerik de buna uygun olarak güncelleştirilir.

Microsoft Flow US Government, yasa uygulama kurumları için müşterilerin CJIS İlkesi gereksinimlerini desteklemek amacıyla tasarlanan özelliklere sahiptir. Sertifikalar ve akreditasyonlarla ilgili daha ayrıntılı bilgi için lütfen Güven Merkezi'ndeki Microsoft Flow US Government ürünleri sayfasını ziyaret edin.

## <a name="microsoft-flow-us-government-and-other-microsoft-services"></a>Microsoft Flow US Government ve diğer Microsoft hizmetleri

Microsoft Flow US Government, kullanıcıların Office 365 US Government, Dynamics 365 US Government ve PowerApps US Government gibi diğer Microsoft kurumsal hizmet tekliflerine bağlanmalarını ve bunlarla tümleşmesini sağlayan birkaç özellik içerir.

Microsoft Flow US Government, çok kiracılı ve genel bir bulut dağıtım modeliyle tutarlı şekilde Microsoft veri merkezlerinde çalışır; ancak, web kullanıcısı istemcisi, Microsoft Flow mobil uygulaması (kullanılabilir olduğunda) ve Microsoft Flow US Government’a bağlanan herhangi bir üçüncü taraf istemci uygulaması dahil ama bunlarla sınırlı olmayan istemci uygulamaları, Microsoft Flow US Government’ın akreditasyon sınırının parçası değildir. Bunların yönetilmesinden kamu müşterileri sorumludur.

Microsoft Flow US Government, müşteri yönetimi ve faturalama için Office 365 müşteri yöneticisi kullanıcı arabiriminden yararlanır.

Microsoft Flow US Government gerçek kaynakları, bilgi akışını ve veri yönetimini korurken, müşteri yöneticilerine yönetim konsolları aracılığıyla sunulan görsel stilleri sağlamak için Office 365'e güvenir. Microsoft Flow US Government, FedRAMP ATO devralması amacıyla, sırasıyla altyapı ve platform hizmetleri için Azure ATO'larından (Azure for Government dahil) yararlanır.

Active Directory Federasyon Hizmetleri (AD FS) 2.0 kullanımını benimsiyorsanız ve kullanıcıların çoklu oturum açma aracılığıyla hizmetlere bağlanmalarına yardımcı olmak için politikalar ayarlarsanız, geçici olarak önbelleğe alınan tüm müşteri içerikleri Amerika Birleşik Devletleri'nde barındırılır.

## <a name="microsoft-flow-us-government-and-third-party-services"></a>Microsoft Flow US Government ve üçüncü taraf hizmetler

Microsoft Flow US Government, üçüncü taraf uygulamaları [Bağlayıcılar](https://docs.microsoft.com/connectors/index) aracılığıyla hizmetle tümleştirme özelliği sağlar. Bu üçüncü taraf uygulamaları ve hizmetleri, kuruluşunuzun müşteri verilerini Microsoft Flow US Government altyapısı dışındaki üçüncü taraf sistemlerde saklamayı, iletmeyi ve işlemeyi içerebilir ve bu nedenle Microsoft Flow US Government uyumluluk ve veri koruma taahhütleri kapsamında değildir.

> [!TIP]
> Kuruluşunuz için bu hizmetlerin uygun kullanımını değerlendirilirken, üçüncü taraflarca sağlanan gizlilik ve uyumluluk beyanlarını gözden geçirin.

## <a name="microsoft-flow-us-government-and-azure-services"></a>Microsoft Flow US Government ve Azure Hizmetleri

Microsoft Flow US Government hizmetleri, Microsoft Azure Government'a dağıtılmıştır. Azure Active Directory (Azure AD), Microsoft Flow US Government akreditasyon sınırının parçası değildir, ancak kimlik doğrulaması, federasyon kimlik doğrulaması ve lisanslama dahil olmak üzere, müşteri kiracısı ve kimlik işlevleri için bir müşterinin [Azure AD](https://azure.microsoft.com/services/active-directory/) kiracısına güvenir.

ADFS kullanan bir kuruluşun kullanıcısı Microsoft Flow US Government’a erişmeye çalıştığında, kullanıcı, kuruluşun ADFS sunucusunda barındırılan bir oturum açma sayfasına yönlendirilir.

Kullanıcı, kuruluşunun ADFS sunucusuna kimlik bilgilerini sağlar. Kuruluşun ADFS sunucusu, kuruluşun Active Directory altyapısını kullanarak kimlik bilgilerini doğrulamaya çalışır.

Kimlik doğrulama başarılı olursa, kuruluşun ADFS sunucusu, kullanıcının kimliği ve grup üyeliği hakkında bilgiler içeren bir SAML (Security Assertion Markup Language) bileti keser.

Müşterinin ADFS sunucusu, bu bileti asimetrik bir anahtar çiftinin yarısını kullanarak imzalar ve ardından bileti şifrelenmiş TLS yoluyla Azure AD'ye gönderir. Azure AD, asimetrik anahtar çiftinin diğer yarısını kullanarak imzayı doğrular ve ardından bilete dayalı olarak erişim verir.

Kullanıcının kimliği ve grup üyeliği bilgileri Azure AD'de şifreli kalır. Başka bir deyişle, yalnızca kullanıcı tarafından tanımlanabilir sınırlı bilgiler Azure AD'de depolanır.

Azure AD güvenlik mimarisi ve denetim uygulamasının tüm ayrıntılarını Azure SSP'de bulabilirsiniz.

Azure AD hesap yönetimi hizmetleri, Microsoft Global Foundation Services (GFS) tarafından yönetilen fiziksel sunucularda barındırılmaktadır. Bu sunuculara ağ erişimi, Azure tarafından belirlenen kuralları kullanan, GFS tarafından yönetilen ağ cihazları tarafından denetlenir. Kullanıcılar doğrudan Azure AD ile etkileşime girmez.

## <a name="microsoft-flow-us-government-service-urls"></a>Microsoft Flow US Government hizmet URL'leri

Microsoft Flow US Government’a erişmek için farklı bir URL kümesi bulunmaktadır. Çapraz başvuru için aşağıdaki tabloya bakın:

| Ticari sürüm URL'si| ABD Kamu sürümü URL'si|
|------------------------------------|---------------------|
| <https://flow.microsoft.com>| <https://gov.flow.microsoft.us>|
| <https://admin.flow.microsoft.com> | <https://gov.admin.flow.microsoft.us> |

## <a name="connectivity-between-microsoft-flow-us-government-and-public-azure-cloud-services"></a>Microsoft Flow US Government ve Genek Azure Bulut hizmetleri arasındaki bağlantı

Azure birden çok buluta dağıtılır. Varsayılan olarak, kiracıların güvenlik duvarı kurallarını buluta özgü bir örneğe açmasına izin verilir, ancak bulutlar arası ağ farklıdır ve hizmetler arasında iletişim kurmak için belirli güvenlik duvarı kurallarının açılmasını gerektirir. Microsoft Flow müşterisiyseniz ve erişmeniz gereken Azure genel bulutunda mevcut SQL örnekleriniz varsa, SQL'deki belirli güvenlik duvarı bağlantı noktalarını aşağıdaki veri merkezleri için Azure Kamu Bulut IP aralığına açmalısınız:

- USGov Virginia
- USGov Texas

Lütfen, AzureCloud.usgovtexas ve AzureCloud.usgovvirginia’ya yoğunlaşan [Azure IP Aralıkları ve Hizmet Etiketleri – ABD Kamu Bulutu](https://www.microsoft.com/download/confirmation.aspx?id=57063) belgesine bakın. Ayrıca, bunların son kullanıcılarınızın hizmet URL’lerine erişmeleri için gereken IP aralıkları olduğunu unutmayın.

## <a name="on-premises-data-gateway-configuration"></a>Şirket içi Veri Ağ Geçidi yapılandırması

Microsoft Flow'da yerleşik bir tuval uygulaması ile bulutta olmayan bir veri kaynağı arasında hızlı ve güvenli bir şekilde veri aktarmak için bir [Şirket İçi Veri Ağ Geçidi](https://docs.microsoft.com/flow/gateway-manage) yükleyin. Örnekler, şirket içi SQL Server veritabanlarını veya şirket içi SharePoint sitelerini içerir.

Kuruluşunuz (kiracı) PowerBI US Government için Şirket İçi Veri Ağ Geçidi’ni zaten yapılandırmış ve başarıyla bağlamışsa, kuruluşunuzun bunu etkinleştirmek için yürüttüğü işlem, Microsoft Flow için şirket içi bağlantıyı da etkinleştirir. Ancak kiracınıza bağlanamıyorsanız, kiracı için bu özelliği etkinleştiren bir “beyaz listeye ekleme” işleminden geçmeniz gerekebilir. Bunun gerçekleşmesi durumunda, ihtiyaçlarınıza değinen bir destek bileti açabilirsiniz. Destek ekibi, isteğinizi ele almak için belirlenen bir süreci takip eder.

## <a name="microsoft-flow-us-government-feature-limitations"></a>Microsoft Flow US Government özellik sınırlamaları

Flow'un ticari sürümünde bulunan özelliklerden bazıları, Flow US Government müşterilerinin kullanımına açık değildir. Flow ekibi, bu özellikleri ABD Kamu müşterilerinin kullanımına sunmak için aktif olarak çalışmaktadır ve bu özellikler kullanıma sunulduğunda bu makaleyi güncelleştirecektir.

- *SharePoint Listelerinden* Microsoft Flow US Government akışını tetikleyin

- *Müşteri Etkileşimi için Dynamics 365 GCC’den* Microsoft Flow US Government akışını tetikleyin

- [Kullanım Analizi](https://flow.microsoft.com/blog/admin-analytics/)

- [Microsoft Flow Mobil Uygulaması](https://docs.microsoft.com/flow/mobile-manage-flows)

- [Şablonların Gönderilmesi](https://docs.microsoft.com/flow/publish-a-template)

    > [!NOTE]
    > Şablonların gönderilmesi, kurumsal veri idaresi ve veri akışı sorunlarını ele almak için GCC'de devre dışı bırakılmıştır.

- [Bağlayıcılar](https://docs.microsoft.com/connectors/index) - Ticari hizmetimizde kullanılan en popüler bağlayıcılar (kullanım telemetrisine dayanarak) yayınlanmıştır. Ticari teklifte, dağıtıldığını görmediğiniz bir Bağlayıcı varsa lütfen destekle iletişime geçin; isteğinizi inceleyeceğiz.

- [Power Platformu yönetim merkezi](https://docs.microsoft.com/power-platform/admin/admin-documentation): [Destek biletleri açmak](https://docs.microsoft.com/power-platform/admin/get-help-support) için yönetim merkezini kullanabilirsiniz, ancak diğer işlevler şu anda ABD Kamu kiracılarının kullanımına açık değildir.

### <a name="see-also"></a>Ayrıca bkz.

[PowerApps US Government](https://docs.microsoft.com/power-platform/admin/powerapps-us-government)
